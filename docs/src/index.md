---
title: OpenStreetMap Workshop
---
 
# Start

## Welkom bij de OpenStreetMap Workshop!

[OpenStreetMap](https://openstreetmap.org), 
afgekort OSM, is een vrije, bewerkbare kaart van de hele wereld die 
door vrijwilligers wordt gebouwd en wordt vrijgegeven 
met een open content licentie (ODbL).

OpenStreetMap is een overkoepelende term. 
In feite verwijst dit naar minimaal drie onderdelen:

* Het OSM Project: de methoden en technieken, en tools (bijv "Editors")
* De resultaten: de OSM data waarmee kaarten, zoals op openstreetmap.org worden gemaakt
* En bovenal: de mensen, de "OSM Community"

## Over deze workshop

Dit is een basis workshop waarin je het volgende leert: 

* De "basics" van OSM, het data model, "tagging"
* OSM organisatie: [OSMF](https://wiki.osmfoundation.org/wiki/Main_Page)
* Navigeren op [openstreetmap.org](https://openstreetmap.org)
* Een OSM account aanmaken.
* De ID-editor, alleen korte introductie.
* Werken slimme OSM surveyor apps: [StreetComplete](https://streetcomplete.app/?lang=nl) en [EveryDoor](https://every-door.app/)
* Kennismaken met de OSM(-NL) community, het [OSM Forum](https://community.openstreetmap.org/).
 

## Lesmateriaal

Bij deze workshop horen presentatie-slides. 
**Deze [presentatie slides vind je hier als PDF](assets/presentations/osm-workshop-foss4gnl-2023.pdf).**

Verder maken we gebruik van bestaande OSM tutorials zoals:

* [OSM Beginner's Guide Wiki](https://wiki.openstreetmap.org/wiki/Beginners%27_guide)
* de website [LearnOSM](https://learnosm.org/nl_NL/).

We zullen [de presentatie-slides](assets/presentations/osm-workshop-foss4gnl-2023.pdf) als voornaamste leidraad gebruiken. 
Deze website en de slides kunnen ook als naslagwerk of voor zelfstudie dienen.

Deze workshop is ontwikkeld voor en gegeven op de [OSGeo.nl FOSS4GNL 2023 in Middelburg](https://foss4g.nl), maar
wij kunnen ons voorstellen dat wij deze ook op volgende gelegenheden gaan geven. Laat ons weten!
De licentie is Creative Commons  CC0 1.0 Universal. U kunt dit materiaal dus vrij gebruiken met inachtneming van CC0.

De content [wordt ontwikkeld op GitHub](https://github.com/osgeonl/osmws.osgeo.nl). 
Ziet u fouten of heeft u suggesties dan kunt u die daar als issues of PRs indienen.

## Geavanceerd

De focus van deze workshop is vooral op de "smart apps". 
Indien tijd over, is er keuze uit meer geavanceerde onderwerpen:

* Data uit OpenStreetMap halen met de OverPass (Turbo) API
* Data uit OpenStreetMap halen in QGIS
* Introductie JOSM Editor
* Kwaliteits-bewaking met o.a. [Osmose](https://wiki.openstreetmap.org/wiki/Osmose)
* NL-specifiek: import van BAG en andere basisregistraties in OSM

## Uw FOSS4GNL 2023 Workshop Team

|[Casper Kersten](https://www.hdyc.neis-one.org/?Friendly_Ghost)| [Just van den Broecke](https://www.openstreetmap.org/user/justb)  |
|---|---|
|![A](assets/images/casper_kersten.jpg) | ![B](assets/images/just_broecke.jpg)  |


**Laten we beginnen met [De Basics](intro.md)!**
